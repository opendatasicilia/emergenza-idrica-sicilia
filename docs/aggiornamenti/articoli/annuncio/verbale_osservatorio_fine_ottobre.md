---
draft: false
date: 2024-11-21
title: "Osservatorio: verbale riunione fine ottobre"
hide:
  - navigation
  - toc
categories:
  - generale
tags:
  - osservatorio
---


Il giorno **30 ottobre 2024** si è riunito l'Osservatorio Distrettuale Permanente sugli Utilizzi Idrici del distretto Sicilia per discutere sul "Monitoraggio dell'evoluzione della situazione di severità idrica del sistema idropotabile e irriguo e stato di attuazione delle misure di mitigazione".<br>
Sostanzialmente viene **confermato lo stato di severità idrica alto** per tutto il distretto Sicilia, [**qui il verbale**](https://www.regione.sicilia.it/sites/default/files/2024-11/Verbale_OPUI_30_ottobre_2024.pdf).

---

## Argomenti discussi:

1. Monitoraggio situazione **invaso Garcia**, stato attuazione misure di mitigazione e piano di riduzione dei prelievi;
2. Monitoraggio della situazione dell’**invaso Ragoleto**, stato attuazione misure di mitigazione e piano di riduzione dei prelievi;
3. Monitoraggio della situazione dell’**invaso Fanaco** e stato attuazione misure di mitigazione;
4. Monitoraggio della situazione dell’**invaso Ancipa** e stato attuazione misure di mitigazione. 

Si riporta una sintesi dei contenuti del verbale

### Invaso Ragoleto

I prelievi irrigui sono diminuiti e ammontano a circa 1000/mc al giorno e che si chiuderanno a metà novembre.

Prossima entrata in funzione dei pozzi Bubbonia che immetteranno nel sistema 25 l/s.

Ulteriori apporti derivano dai pozzi a valle dell’invaso Ragoleto. 

Sono in corso le operazioni di spurgo dei pozzi la cui resa è attualmente 18-19 l/s.

I prelievi per uso potabile dell’invaso Ragoleto sono pari a 100 l/s.

Attivare procedure autorizzative per attivare la rimozione dei pesci.

Regolarizzare i prelievi irrigui, che in agricoltura erano stati autorizzati fino al 30 settembre.

Le previsioni dei prelievi, tenuto conto dell’immissione delle acque dai pozzi Bubbonia e dai pozzi a valle di Ragoleto, consentirebbero di **prolungare l’utilizzo del volume utile fino a gennaio (2025)**.


### Invaso Garcia

In merito ai lavori sulla paratoia, cominceranno la settimana prossima e finiranno nel mese di dicembre (2024), pertanto, le perdite significative saranno tenute in conto per i mesi di novembre e dicembre (2024).

La stima effettuata delle perdite è di 150 l/s, ma al momento potrebbero essere minori, inoltre il volume al 28 ottobre è 11.800.000 mc mentre il volume utile è di 5.800.000 mc.

A fine anno si stima un prelievo potabile di 2.300.000 mc se si tolgono 800.000 mc perdite e 500.000 mc per evaporazione.  

La contrazione dei prelievi di 60 l/s comporterebbe una riduzione delle portate attualmente gestite.


### Invaso Fanaco

È stata osservata una leggera diminuzione del volume utile arrivato a 102.500 mc mentre il prelievo netto è di 1.900 mc /g e i pesci non evidenziano sofferenza sulla base del monitoraggio effettuato.

Al momento si hanno circa **45 giorni di vita utile**.

Nelle traverse a valle, per 10 giorni si è registrata una portata di 120 l/s rispetto ai 60 l/s.


### Invaso Ancipa

Il volume alla data del 30 ottobre 2024 è di 800.000 mc.

Il prelievo di 22.200 mc/g si ridurrà nei prossimi giorni.



## Conclusioni

L'Osservatorio conclude i lavori confermando lo stato di severità idrica alto per tutto il distretto Sicilia.

Per quanto riguarda l’invaso Garcia, in considerazione dello stato di attuazione dei lavori dovrà valutarsi una diminuzione dei prelievi da definire nella prossima seduta con il supporto delle ATI.
