---
draft: false
date: 2024-10-20
title: "Osservatorio: verbale riunione inizio ottobre"
hide:
  - navigation
  - toc
categories:
  - generale
tags:
  - osservatorio
---


Il giorno **10 ottobre 2024** si è riunito l'Osservatorio Distrettuale Permanente sugli Utilizzi Idrici del distretto Sicilia per discutere sul "Monitoraggio dell'evoluzione della situazione di severità idrica del sistema idropotabile e irriguo e stato di attuazione delle misure di mitigazione".<br>
Viene **confermato lo stato di severità idrica alto** per tutto il distretto Sicilia ([qui il verbale](https://www.regione.sicilia.it/sites/default/files/2024-10/Verbale_OPUI_10_ottobre2024.pdf), pubblicato il 18 ottobre 2024).

---

Gli invasi Ancipa e Fanaco sono stati identificati - ancora una volta - come i più critici, con l'Ancipa che sta già attingendo dal volume riservato all'ittiofauna e il Fanaco che sta esaurendo il volume morto. Altri invasi, come Castello e Ragoleto, sono previsti esaurirsi entro la fine dell'anno. I territori più colpiti sono quelli di Enna, Caltanissetta e Palermo

Le simulazioni condotte, considerando l'assenza di precipitazioni significative, indicano che diversi invasi, tra cui Garcia, Poma, Rosamarina e Piana degli Albanesi, potrebbero esaurire le risorse disponibili tra gennaio e febbraio 2025.

Nelle conclusioni, tra le altre cose si legge:

> È emerso che l'invaso Garcia presenta ingenti perdite costanti dagli organi si prelievo/scarico. **È essenziale attivare un monitoraggio** delle perdite e un controllo sui lavori di riparazione delle perdite.

Ci si chiede come mai non sia attivo da mesi.

!!! note

    Le piogge di questi giorni hanno portato un po' di sollievo, ma l'Osservatorio non ha ancora cambiato il suo giudizio sul livello di severità idrica e non è detto che avverrà a breve.
