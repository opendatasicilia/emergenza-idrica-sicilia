---
draft: false
date: 2024-07-16T12:00:00
hide:
  - navigation
  - toc
categories:
  - generale
tags:
  - amap
---

# Amap, Palermo - Piano di razionamento

Scatterà **lunedì 22 luglio il piano di razionamento dell’acqua predisposto da Amap**. Una misura d’emergenza che si rende necessaria per garantire non soltanto il presente ma anche il futuro del servizio di erogazione idrica a Palermo.<br><br><!-- more -->
Di fronte al fenomeno di siccità, che ha determinato il decremento pari al 60% della capienza degli invasi, l’azienda che gestisce il servizio idrico integrato nel capoluogo e in altri 50 Comuni della provincia ha scelto la strada della prudenza. “Lo studio sulla disponibilità dell’acqua effettuata alla vigilia della primavera scorsa – spiega Alessandro Di Martino, Amministratore unico di Amap – aveva determinato un dato: la risorsa idrica era sufficiente per garantire la copertura del servizio sino al prossimo mese di dicembre. Nel frattempo Amap ha provveduto a effettuare misure di contenimento quali la riduzione della pressione in rete, una maniera per contrarre i consumi senza creare disservizi alle utenze”.<br><br>
Dall’inizio dell’anno le riduzioni progressive della portata immessa in rete nella Città di Palermo e nei Comuni del sistema metropolitano hanno solo parzialmente compensato la scarsità della pioggia primaverile.
Oggi tale misura, per effetto del naturale aumento della domanda connessa con il corrente periodo estivo, sta causando delle accentuate riduzioni delle pressioni in rete.<br><br>
Le misure di mitigazione adottate – in accordo con le autorità preposte al controllo delle risorse – consentiranno di preservare, per quanto possibile, le riserve idriche accumulate negli invasi secondo il piano originario.<br><br>
“Amap ha altresì avviato tramite la competente Cabina di Regia istituita dal Presidente della Regione – continua Di Martino- una serie di misure strutturali che consentiranno di ridurre la dipendenza dei prelievi dagli invasi, quali l’acquisizione di nuovi pozzi e l’attuazione di interventi per la riduzione delle perdite fisiche che sono in fase di attuazione”.<br><br>
Tuttavia, al fine di spostare in avanti quanto più possibile la data prevista per l’esaurimento dell’acqua accumulata negli invasi, in attesa delle precipitazioni della prossima stagione autunnale, l’azienda ha deciso in via cautelativa di adottare misure di razionamento in tutte le zone e i distretti di Palermo secondo una turnazione prestabilita.<br><br>
Le misure di razionamento, saranno individuate e comunicate nei prossimi giorni e saranno effettuate esclusivamente sulla base di motivazioni di immediata fattibilità tecnica, al fine di ridurre al minimo i disagi per le utenze e con l’obiettivo di non coinvolgere utenze pubbliche o sensibili (ospedali, cliniche, case circondariali, edifici a valenza pubblica, etc.).<br><br>
“Vista la situazione di emergenza- conclude Di Martino – invitiamo gli utenti ad un utilizzo consapevole della risorsa, ad evitare gli sprechi e a limitare fortemente gli utilizzi dell’acqua non riconducibili a necessità idropotabili ed igienico-sanitarie”.<br><br>

Fonte AMAP SPA [comunicazione](https://www.amapspa.it/it/palermo-dal-22-luglio-scattera-il-piano-di-razionamento-dellacqua-in-tutti-i-distretti-della-citta/) **Palermo, dal 22 luglio scatterà il piano di razionamento dell’acqua in tutti i distretti della città.**

All'indirizzo [https://www.amapspa.it/it/comunicazione/emergenza-idrica/](https://www.amapspa.it/it/comunicazione/emergenza-idrica/) l'AMAP informa sugli aggiornamenti relativi all'emergenza idrica per i [53 Comuni Associati](https://www.amapspa.it/it/azienda/).
